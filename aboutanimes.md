
# ✏️ Animeler Hakkında

This Page's Language is Turkish. Use a translate for your Language.

## 5-Toubun no Hanayome (2019)<br>

<img src="https://c.wallhere.com/photos/32/00/5_toubun_no_Hanayome_Nakano_Yotsuba_Nakano_Nino_Nakano_Miku_Nakano_Ichika_Nakano_Itsuki_anime_girls_anime-1661109.jpg!d">

5 tane beşiz kız kardeşten "Itsuki" isimli olanı yeni sınıfında Fuutarou Uesugi isimli okul 1.'si zeki bir çocukla tanışır. Tartışırlar ama daha sonrasında Itsuki, Uesegi-kun'un beşizlerin onlara özel ders vermesi için tuttukları öğretmen olduğunu öğrenir. Böyle başlayan macera, mutlu bir son ile biter.
• Genel olarak eğlendiren hafif Ecchi ve Komedi animesi. Kötü diyemem, güzel. Ama ben Nino'cu olduğum için Miku'nun istediğinin olmasını sevmemiştim. E tabi bu animenin kötü olduğu anlamına gelmiyor...

## Akame ga Kill! (2014)<br>

<img src="https://geekyapar.com/wp-content/uploads/2015/09/Akame-ga-Kill.jpg">

Tatsumi adında biri köyünde kılıç yeteneklerini geliştirerek başkente orduya katılmak için gelir. Başkente birlikte "köyünü kurtarmak için" geldiği 2 arkadaşının gözleri önünde ölümünü gören Tatsumi, şehrin yozlaşmışlığını anlayarak Gece Akıncıları'na katılır. Bu şekilde başlayan hikayemiz biraz mutlu biraz hüzünlü bir son ile son buluyor.
• Pek bir şey demicem, başyapıtlardan... Gayet izlenebilir ve kusursuz bir anime...

## Another (2012)<br>

<img src="https://i.pinimg.com/736x/71/05/c1/7105c178f8aaa2a10634cee8e875d8b8.jpg">

Orta okul son sınıf öğrencisi olan Mei Misaki, güzelliğiyle, zekasıyla ve kişiliğiyle okulun en popüler kızıdır. Fakat mezun olamadan bir kaza sonucu ölür. Bunun üzerine arkadaşları ve öğretmenler Misaki hala yaşıyormuş gibi hareket etmeye başlarlar. Hatta mezuniyet töreninde Misaki için de kutlama yapılır. Bu olaydan 26 yıl sonra Sakikabara Kouichi aynı okula transfer öğrenci olarak gelir. Okulda yine Mei Misaki adıyla ve bir gözü bantlı esrarengiz bir kız öğrenci vardır. Diğer öğrenciler bu kız hakkında konuşmaktan kaçınırlar. Kouichi, Misaki ile konuşmak için yanına gittiğinde Misaki, bu okuldaki öğrencilerin ölüme çok yakın olduğunu, yakında herşeyi öğreneceğini söyler ve uzaklaşır.
• Korkmaktan hoşlanan arkadaşlar için aşırı sürükleyici bir korku animesi. Konusunu beğendim, çok şaşırtıyor aralarda. Tavsiye ederim.

## Boku no Hero Academia (2016)<br>

<img src="https://www.gamexnow.com/wp-content/uploads/2020/04/my-hero-academia-5-sezon-onayini-aldi-1170x658.jpg">

Hikâye günümüzde geçmektedir. Dünyanın bir çok yerinde özel güçler sahip insanlar yaşamaktadır. Oldukça yaygın bir hâle geldiğini de söylememiz mümkün. Fakat bu durumun yoğun bir hâle bürünmesi, ana karakterimiz Izuku Midoriya 'yı etkilemiyor -ki kendisinin hiç bir özel gücü yok. Tabi bu durum yine de Izuku Midoriya'nın hayallerinin önüne geçemez... Ve işte bu hikâye, hayalleri olan bir genci anlatmaktadır.
- Bunu da başyapıtlar arasına ekleyebiliriz. Çok güzel, saran bir konusu var. Ancak tek bir sorunumuz var ki 5 tane sezon izledim bu çocuklar daha hala 1. sınıfı bitiremediler ve Midoriya hala düzgün bir konuma gelemedi. Ya kardeşim anlamıyorum ki anime zaten yeterince uzun bunu gidip 20 sezon falan mı yapıcaksın. 6. sezonu çıkmak üzere bakalım ne olucak. Ama yine de çok güzel anime izleyin.

## Charlotte (2015)<br>

<img src="https://22dakika.org/wp-content/uploads/2015/11/Charlotte_BD_1_Poster.png">

Hikâyemiz, bir grup ergenlik çağındaki kız ve erkeğin arasında görülen özel yetenekleri konu almaktadır. Yuu Otosaka gücünü kimseye bir şey belli etmeden kullanıp, normal, sıradan bir okul hayatı yaşamaktadır. Birdenbire karşısına Nao Tomori adında bir kız çıkar. Onunla karşılaşmasından dolayı, özel güç kullanıcılarının kaderi açığa çıkacaktır.
• Tam olarak bir başyapıt. En sevdiğim animeler arasında yer alıyor. Konusu hoşuma gitti, çok sarıyor ve sürüklüyor. Heyecan verici. Tavsiye ediyorum...

## Darling in the FranXX (2018)<br>

<img src="https://cdn.thetealmango.com/wp-content/uploads/2021/10/1-8.jpg">

Uzak bir gelecekte dünya mahvolmuş, insanlık hareketli kale şehir Plantation’u kurmuştur. Plantation’da Pilot olmak üzere yaratılmış çocuklar aynı zamanda kuş kafesi olarak bilinen Mistillteinn’da yaşamaktadırlar. Burada gökyüzündeki özgürlük ya da dış dünya hakkında hiçbir şey bilmeden hayatlarını sürdüren ve Franxx adı verilen robotların pilotluğunu yapan çocukların tek görevi Kyouryuu adı verilen devasa yaşam formlarıyla savaşmaktır. Bu çocuklar için Franxx’ler hayatlarının anlamıdır. Bir zamanlar dahi olarak bilinen Code:016 kod isimli Hiro, görevini yerine getiremeyip başarısız olduğunda varlığı anlamını yitirmiştir. Günün birinde Zero Two ismiyle kendini tanıtan ve başının iki yanında boynuzları bulunan gizemli bir kızla tanışır.
• Yav kardeşim, mâdem bu kadar güzel, sürükleyici, ateşli bir anime yapacaksın, NEDEN SONUNU BÖYLE YAPIYORSUN. Gerçekten çok saçma dayanamıyorum sinirden. Yapımcıya sövüyorum. Her şey bir yere kadar çok güzeldi, ama bu son sahne... Daha fazla bir şey demeyeceğim. Animeye yeni başlayacaksınız bu animeyle başlamayın yoksa bırakırsınız bir daha anime izlemezsiniz. Ama zaten daha önce anime izlediyseniz izleyin. Sadece sonunda çok üzüleceksiniz... Ayrıca hatırladığım kadarıyla bu benim 3. animemdi..

## Death Note (2006)<br>

<img src="https://image.tmdb.org/t/p/w500/9Bis2AOIRzs1BaEEtmWCZlE4gSE.jpg">

Yagami Light, üniversite giriş sınavlarına hazırlanan bir lise son sınıf öğrencisidir. Light (Raito), Japonya'nın belki de en yetenekli ve zeki öğrencisi olmasına rağmen, yaşadığı dünya ona tat vermemektedir. Her gün gittikçe artan suç oranı ve adalet sisteminin çökmüşlüğü, onun için bu dünyayı daha da anlamsız ve çürümüş kılmaktadır. Bu yüzden de, hiç bir şeyde anlam görmemektedir. Light, bu buhranlarını kendi içinde yaşarken, ders sırasında bir defterin gökten düştüğünü görür. Okul çıkışı elinde olmadan defterin düştüğü yere yönelir. Defterin üstünde "Death Note" yazmaktadır. Defteri yerden alıp incelediğinde hiç de inanacağı şeylerle karşılaşmaz. "Bu deftere ismi yazılan insan ölecektir." Nedenini kendi bile bilmeden, defteri alıp evine döner. Evde haberleri izlerken, bir adamın bir anaokulundaki öğrencileri ve öğretmenleri rehin aldığını izler. Defterin gerçekliğini test etmek için rehin alan adamın adını deftere yazar. Ve 40 saniye sonra adam ölür. Defterin gerçekliği karşısında şaşkına dönen Light, kendi ideal dünyasını yaratmak için diğer suçlulara yönelecektir. Ama ya dünya onun varlığını öğrenip peşine dünyanın en iyi dedektifi L'i takarsa?
- Konusu çok iyi düşünülmüş, çok ayrıntılı ve güzel. Yapımcıların eline sağlık. Kendisi çok sevdiğim ilk animem olur. Ancak 20-22 bölüm sonra Kira el değiştirince biraz sıkıldım açıkçası, uzatmak için uzatmışlar. Onun dışında bu kadar eski bir zamanda bu kadar güzel ve rabet gören bir manga yazmak çok büyül bir başarı. Bir başyapıt. Teşekkür ederiz.

## Goblin Slayer (2018)<br>

<img src="https://image.tmdb.org/t/p/w500/uly72PeOXLDoAwMZXvsJYuep7jv.jpg">

Ön saflarda bir loncada sadece goblinleri avlayarak Gümüş-Seviyeye ulaşan Goblin Avcısı, önceleri tek başına avlansa da, ilk görevinde takımıyla birlikte öldürülmek üzereyken kurtardığı bir rahibe ile görevlere gitmeye başlar. Goblin Avcısı, goblinleri öldürmek için her türlü yöntemi kullanmaktadır. Daha sonra Goblin Avcısı ile Rahibenin ekibine Elf Okçu, Cüce Şaman ve Kertenkele Keşiş katılır. Goblin Avcısı ve ekibi gelen tüm goblin öldürme görevlerini üstlenirler.
- Ya şimdi, buna fazla bir yorum yapmak istemiyorum. Güzel animeydi ama çok kısaydı ve böyle bitecek olayları göstermenize gerek yoktu. Yani beğendim sayılır ama aşırı da iyiydi diyemem. İzleyebilirsiniz.

## High School DxD (2012)<br>

<img src="https://image.tmdb.org/t/p/w500/mwDUuJkEXIqzcSCODZMckSQe2hE.jpg">

Hyoudou Issei tek dileği ilerde birgün kendi haremini kurmak olan bir liselidir. Öyle şansızdır ki daha bir kızla ilk buluşmasında ölümcül bir şekilde yaralanarak ölüme terk edilmiştir. Gremory klanının varisi olan Rias Gremory tarafından kurtarılır ve şeytan olarak yeniden dirilir. Issei farkında olmadan kendini düşmüş melekler ve şeytanlar arasındaki bir şavaşın tam ortasında bulur. Ölüp şeytanın uşağı olarak dirilmiş Issei ne kadar şansız da olsa harem hayalinin tam ortasındadır aslında...
- Gayet mükemmel düzenlenmiş gü<el bir Ecchi. Konusu, hikayesi, çizimleri gayet güzel. Helal olsun diyorum izleyin. 4. sezonda çizimler değişiyor zor alışıyorsunuz ama alışınca çok iyi. Beğendim.
